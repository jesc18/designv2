---
---
Kmom 02
=========================

1 Jag har inte hört talas om LESS innan kursen. Jag har alltid tyckt att CSS är lite gammaldags på så sätt att man upprepar text om och om igen. Man får en fil som är lite svår att hålla ordning i eftersom den blir så lång. Utifrån det gillar jag verkligen LESS eftersom det gör att man kan "programmera" stylen. Jag tycker också om att man delar upp filerna för stylen i flera olika, jag ska försöka bli bättre på det än vad jag gjort i det här kursmomentet hittills. 

2 Angående Make så har jag inte jobbat med något liknande tidigare. Så här initialt tycker jag att det är väldigt mycket filer att hålla reda på och spontant så verkar det som att det hade varit enklare i html/php. Men när man väl hittar rätt på rätt fil så är det enkelt att förstå och jobba i tycker jag. 

3 Att kompilera LESS till CSS är inte något problem eftersom ni gjort det enkelt för oss då vi bara kan skriva "make theme" i terminalen. Eftersom jag gillar det jag sett hittills av LESS så funderar jag mest på hur man kompilerar "på riktigt". Jag har också funderat över om jag skulle kunna vända processen. Går det att få en minifierad CSS och återskapa LESS-filen?

4 Jag skulle beskriva mitt tema som enkelt. Jag hade tänkt mig ett väldigt stramt, grafiskt uttryck till att börja med. Jag hade en annan flash-bild till KMOM 01. Men sen så fick jag inte till designen så att jag blev nöjd med den, så jag bytte (bakgrunds och flash)-bild och den inspirerade mig till mer färg som liksom poppar ut från sidan. Jag tycker att min sida ger energi. Jag älskar färg och färgkombinationer (behöver inte alls vara färgrikt, vitt är nog favoritfärgen) så jag kan hålla på att välja färg i evigheter. Evigheter! 

Förra kursen i htmlphp så gjorde jag en webbsida i milda färger och var less på den redan efter första kursmomentet. Till andra bytte jag färgtema, och sedan till tredje igen. Till fjärde stylade jag om den helt, och sedan ledsnade jag inte på layouten utan kunde behålla den resten av den kursen. Jag tror att jag kan leva med den här layouten i några veckor åtminstone ;-) om det nu inte är så att den ska byggas om i varje moment?

5 Mitt TIL för detta kursmoment är LESS. Jag har givetvis fortfarande mycket att lära, men jag föredrar det framför CSS. Jag ska också fundera på att dela in min "layout.less" i mindre delar eftersom den är rätt stor fortfarande. Under förra kursmomentet när poängen med de olika regionerna beskrevs tyckte jag att det verkade lite krångligt, men nu har jag verkligen sett fördelarna med dessa.